---
title: "5 strategie di vendita che funzionano"
date: 2020-12-30
tags: [wordpress-archive]
lang: it
---

# 5 strategie di vendita che funzionano

Le strategie di vendita si sono evolute enormemente con l’avvento di internet anche grazie all’uso di strumenti potenti come il CRM e le newsletter.

Ma i fondamentali non cambiano, e rimangono gli stessi del mondo offline, che allora come oggi, si basa sulle relazioni e la psicologia dell’acquirente.

## Ascoltare

Saper ascoltare rimane la chiave per comprendere le esigenze del cliente e dimostrare interesse per le sue richieste. Oggi più che mai l’attenzione è qualcosa difficile da sostenere, tutti sono abituati a interazioni rapide e sintetiche, ma per i clienti, sentirsi ascoltati è appagante oltre a predisporlo positivamente nei confronti dell’interlocutore.

## Comprendere le **necessità**

Ascoltare è importante, ma non basta, bisogna anche analizzare lo storytelling del cliente, guidandolo nella conversazione per far emergere le reali esigenze dell’interlocutore.

Oltretutto, comprendere bene il business del cliente aiuta a sviluppare un opportunità concreta e a offrire le soluzioni più consone. Quindi dedicare il giusto tempo a rapportarsi con il cliente, non è mai tempo perso, ve lo garantisco.

## **Crear**e una **relazione di fiducia**

Costruire un rapporto di fiducia non è una cosa semplice, ma se l’obiettivo è di portare a termine una vendita consistente, bisogna creare un rapporto solido e continuativo.

Ristorante, email transazionale, long term

## Individuare la **persona** giusta

Il primo contatto con una nuova azienda non è sempre facile, e molte volte si entra dalla porta di servizio. Creare l’interesse per quello che si ha da offrire è il primo passo, ma va capito anche chi è la persona che ha il potere di decidere o di influenzare la scelta di quello che stiamo proponendo.

Non bisogna avere paura di scalare, con il rischio di offendere il primo interlocutore, perché puntare sul cavallo sbagliato è una grandissima perdita di tempo e di denaro.

## Battere il **ferro finché** è caldo

Bisogna essere concreti e puntare sempre alla chiusura dell’affare. Tempi troppo dilatati e clienti indecisi, sono la morte del business.

Essere troppo presenti durante una trattativa, non è mai sbagliato. Se non si ottengono risposte, e il cliente temporeggia, il rischio di perderlo, o di trovarsi un concorrente tra i piedi trasformando il tutto in una *selection* è un epilogo che bisogna evitare in ogni modo.

Quindi, con tatto e garbo, bisogna prendere le misure di quanto sia reale l’opportunità e spingere il più possibile per portarla a casa, perché questo è il ruolo del venditore e difficilmente un cliente non compra perché si sente troppo pressato.
