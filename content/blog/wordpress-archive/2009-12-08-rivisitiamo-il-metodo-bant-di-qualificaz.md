---
title: "Rivisitiamo il metodo BANT di qualificazione dei lead"
date: 2009-12-08
tags: [wordpress-archive]
lang: it
---

# Rivisitiamo il metodo BANT di qualificazione dei lead

*Illo tempore*, la **IBM** ha concepito una metodologia di qualificazione dei Lead denominata ***BANT***, un acronimo di Budget, Autority, Need e Time.

E’ un sistema molto efficiente per classificare i clienti prospettivi e valutarne il potenziale, specie a seguito di campagne di **Lead generation**.

Infatti, come tutti ben sappiamo, il Lead non diventerà per forza un cliente, e spesso si impegnano notevoli risorse nel tentare di convertirli senza successo.

Vediamo di analizzare in dettaglio questo metodo e introduciamo un’ulteriore variabile che va comunque considerata.

**Budget**: è fondamentale che il cliente abbia soldi da spendere e siano sufficienti ad acquistare il vostro prodotto/servizio.

**Autority**: il vostro Lead deve essere titolato a decidere l’acquisto e autorizzarne il pagamento.

**Need**: il Lead deve aver bisogno del prodotto/servizio.

**Time**: bisogna capire se è un Lead a breve termine o a lungo termine (ne ho parlato un un vecchi post che andrò a recuperare) per pianificare una strategia efficace.

Questi quattro indicatori sono alla base di una corretta qualificazione del Lead, e ci consentono di discernere rapidamente i clienti prospettivi più interessanti.

La IBM nel redigere questo prontuario del buon commerciale, ha peccato di presunzione, perché hanno tralasciato un aspetto fondamentale un rapporto commerciale: il nostro prodotto/servizio è adatto alle esigenze del cliente?

L’insoddisfazione del cliente può trasformarsi facilmente in una spada di Damocle per l’immagine dell’azienda, perché è più facile essere criticati che lodati.

Quindi un quinto aspetto da considerare è la capacità di soddisfare le aspettative del cliente.

Non sono certo di aver trovato l’acronimo migliore, ma completiamo il metodo IBM aggiungendo **expectation** ed otterremo B.A.N.T.E.

Me lo date per buono?
