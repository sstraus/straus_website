---
title: "Le nuvole si addensano sul Cloud Computing di SugarCRM"
date: 2009-08-16
tags: [wordpress-archive]
lang: it
---

# Le nuvole si addensano sul Cloud Computing di SugarCRM

Sono passati tre mesi dall'ingresso in Sugar CRM di Larry Augustin come nuovo CEO al posto dell'uscente fondatore John Roberts, che è stato defenestrato senza particolari spiegazioni.

Ad un intervista rilasciata nei giorni scorsi a Search CRM. com, Larry ha parlato dei vantaggi di avere i sorgenti (*), e di come i competitor sono rimasti indietro sul concetto di aggiornamento con rilasci periodici compresi nel canone [more] (*ndr e dove sta la novità?*).

Insomma, niente di nuovo in merito a strategie e futuro di un business in cui tutti sembrano guadagnare grazie al loro lavoro, ma che per quanto li riguarda non sta dando i frutti sperati.

IL cambio al vertice di Sugar CRM lascia aperti parecchi interrogativi sulla sostenibilità del modello fino ad ora applicato dalla società statunitense.

Fondata nel 2004, ha trasformato quelle che era in origine un progetto opensource, in un business con alle spalle finanziamenti per oltre 46 milioni di dollari.

L'obiettivo era quello di competere con il gigante del CRM web-based americano SalesForce.com, ma dai dati di vendita dichiarati, il target dei clienti paganti è medio-basso, e ne conta appena 4000.

Troppo pochi a fronte di un enorme investimento che evidentemente ha portato ad un prodotto che si discosta troppo poco dalla sua versione free e che non fa breccia negli utilizzatori più esigenti.

In che modo il nuovo CEO risolverà la questione e riuscirà a soddisfare gli investitore che non vedono alcuna via d'uscita da questo business?

* quando si parla di sorgenti aperti si parla solo dei vantaggi, ma ci sono anche degli svantaggi legati ad applicazioni mission critical. Questa ricerca in Google ([http://www.google.com/search?q=SUGARCRM+VULNERABILITY)](http://www.google.com/search?q=SUGARCRM+VULNERABILITY) dimostra quanto la disponibilità di sorgenti sia utili nella ricerca di vulnerabilità da parte di hackers e malintenzionati o semplici concorrenti.

Fonti:

http://www.theregister.co.uk/2009/05/07/john_roberts_sugarcrm/

http://search crm. techtarget.com/news/article/0,289142,sid11_gci1364524,00.html
